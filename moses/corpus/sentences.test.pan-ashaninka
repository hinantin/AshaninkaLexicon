ikantakota itsimantakari naviriri
ironyaaka itsimantakari iyora naviriri, tsimatsi aparoni shirampari pairani.
ikaratsi apite irishinto apite itomi, ironyaaka maatsi irishinto hevatatsiri, kimotataki,
tsimayetaki otsomi, akantsiri añaaniki nivintaka, otsipàtari oyariri isaikashitakairo
ikiashitakairo ikintakayetsiro tsimiri, ari okantatya, irohatsi oyanitapaakini, irohatsita antarotantaka
ari ihatsi inkiashitakairo, ari okantatya otsipatyari oyariri, apite shirampari aparoni kooya.
ironyaaka kooyara nivintaka, oyariri apiteroiteni irori apaniroini ari okantatya
ironyaaka nivintaka kooyara iritsirora, ohataki antamiki ipankoshitakaiyaro.
inyaapakiro impiritaki inchatyaaki okantakota otsataka, okantsiri oyariri, yayaa payinaro inchatyakira kameetsakiitaki
ikantsiro te okantyaata, okantsiri te nonintakiro payiiro.
ironyaaka yaminakiro itsinkavitaro ikantsiro, ponyaa yaminaki inchaki
itsikotakiro, ikarakotakiro, ponyaa ikarakiro okaratsira inchatyaki
ipakiro ikantsiro niiroka chooki, ironyaka ari nanakiro, maatsi ochanpiro aanakiro
osatetakaro haka inchatyakira, okaratsi apite inchatyaaki
otetanakiro haka ochampiroki oneekika, haitetsi ironyaka
inyaapakiro pooriki ikantsiro, ari ampankoshityari haka chooki
ichekapaaki kompiroshi, ichekavaitsi, cheki, cheki, ipankoshitaka itsonkakiro
ipankoshitaka kiaki ironyaaka ivankoshikira.ponyaa okantsiri yayaa
iroo iviravitaka niyanki ankante iroo yaatsimatantyari ikantakotsimaintari tarook itsonkakiri ivinkakiri.
maatsi aparoni kooya motyaanto hainaite irotaki avisakotaatsiri. aatahi oyotsiro amaatsi, pashinipaye tsonkataka ikamaki.
ponya ikantsiro ironyaaka iritsiro nyaakiro chooki amatakiri ironyaaka, atsonkatakiri apiraatakiri.
iroñaa1ka iritsiro shimashiri irotaki iritsiro okaakini irotaki itsipatakari pairani. tsimaatsi okaratsi mava iritsiro naviri iroñaaka.
shimashiri, oka misha ponya, savori ari okaratsi mava. iritsiropiro okakinipiro irotaki shimashiri, okaratsi otsomontetakiri iriniro.
ponya ikantakiro ironyaaka iritsiro amatakiri ironyaaka. tsame ahate katonko. pokaki ironyaaka haka aritaka haka antaritanaki antaritaki. ironyaaka.
tsimaatsi aparoni ikantsiri icharini ipaita poiyotsi, iritaki itsipaantari. ari intanakari ironyaaka ipiantayetanaki arika inyaapaki tsika paitarika inkantaki afuu, ichaponkitsi pimpiya.
pianaka inchapontso arika inyaapakiri aparoni ashaninka atsovaitatsini, akantsiri intsiki, pamaaki, yantaitakovaitsiro inkantapaakiri afuu, koshiri pinii; pianaka koshiri kaimanaki hu, hu, hu.
tsika ihate, tsika paita inyaapaki, ari inkantya, ari inkantya, iyoitsi arika impoki ikantsi korakitaintsi naviriri.
ikantaheetsi pashinipaye, tsika ankanterika: antaitavitanaka henyokini apaata asatekavitakia anyashitakia yaminaki.
tsimaatsi aparoni akantakiri poiyotsi, iritaki aminavaitatsi. ikiiri itapiiki, yaminayetsi haka, impitsokaki haka.
ikantaitsiri poiyotsitatsirira, arika aminakiri, aritaki ampaitanaki. iritaki nyaakiro kitamarori iito iritaki. aka tsimatsi arika anyiri kantsimaintatya te anyapiroteri.
arika anyiri anyiri isaiki inchapontsoki, maaroni ipotsitatsi, intani ikitamarotsi iitokika , iyanini inatsi, ishiyari chompiranki.
iroo okantapintsiri inaayeni airo paminiri pipaitanakikari, ¡omapiro! aka,aka, kitamarotyonkini.
arika yaminaki inkantaki aani paminitya paita saikatsirinta, inkantanaki afuu, ari pimpiaitya pianakami ipiakimi.
ari ikantatya, irotaki osheki ipiaaki atziri, ironyaaka iritsirora, misha, savori okantaheetsi tsika ankanterika ironyaaka yaaya.
okantakonintavitakari shimashiro, irotaki oyariri okaakini, kantsimaintatya ipiitakiniro eentsite.
ookanakiniri eentsite okantanakiri, paminavakiri yaaya pitsiniri naakiteta kaniri, haitetaki ironyaaka.
imavitatya ipirintanaka ikanta iraataita guaii, guaii, guaii iposhenkavitari, te inkimi isamakari, ikantsi. afuu, mapi pimpiataitya, pianaka mapi. opokapaji irinirora okantsiri tsikama pikantatyaka yaaya.
pipiayetantariri neentsite, ari intanakari ironyaaka okisanintanakiri, okantsi tsika ankanterika ironyaaka.
ironyaaka hataki ikantaitsirinta kishtarikinta mapiniki, ikantaitsirinta mapiniki, hataki ironyaaka, ikantaheetsi pashinipaye, tsika ankanterika.
maatsi ironyaaka iraniri, iraniri ironyaaka iritaki ikantaitsiri kintero ironyaaka ipiatsiri iraniri.
haitetaki kirinka ikiyi ikiyaki chek chek, ikantanakiro iina arika nompiakia mava kashiri piyajana, oyotaki ironyaaka iinara iyovantapahiari kashiri, pashini kashiri.
antaki ironyaaka piarintsi antaheetaki ironyaaka, shimashiri, savori pona ironyaaka misha, shinkiheetaka ironyaaka, onkantemikia oiyavahirita oimi ishitovahi.
ikanta ironyaaka irirori pokahi, ironyaaka anta oshinkitaheetakiri opako, pakohetakiri, piarentsi, opakotsiri, opakotsiri, iyovitaka ironyaaka.
aitari ovishiriakari oyariri oyotaki irotaki kapichini omorontya ikiyakiro oimi otyankakiri omoronakiki, tsirik okantanaka teeereeee kipatsi, haitetsi ironyaaka intsompaikinta kianaki.
ironyaaka iranirira pokahi hanta, imontsavahari, ikantanakiri afuu, kintero pinii ipianahiri iraniri.
ari pinkantaitatyeyani pinkiyiro kipatsi. avirokataki kiyarontakina.
onyashitahari iina ishitovapaahi tsovaki, tsovaki, okantanaki ironyaaka irori kamaaritaki aari ipianahiri iraniri, ari okaratapaki kinkitsarentsi